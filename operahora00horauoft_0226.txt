212 HORATII FLACCI

Si, Mimnermus uti censet, sine amore jocisque
Nil est jucundum, vivas in amore jocisque.
Vive, vale. Si quid novisti rectius istis
Candidus imperti3 si non his utere mecum.

VII.

QUINQUE dies tibi pollicitus me rure futurum,
Sextilem totum mendax desideror. Atqui

Si me vivere vis sanum recteque valentem,
Quam mihi das aegro dabis aegrotare timenti,
Maecenas, veniam, dum ficus prima calorque
Designatorem decorat lictoribus atris,

Dum pueris omnis pater et matercula pallet,
officiosaque sedulitas et opella forensis
Adducit febres et testamenta resignat.

Quodsi bruma nives Albanis illinet agris,

Ad mare descendet vates tuus et sibi parcet
Oontractusque leget ; te, dulcis amice, reviset
Cum Zephyris, si concedes, et hirundine prima.
Non quo more piris vesci Calaber jubet hospes
Tu me fecisti locupletem. “ Vescere sodes.'’

“ J am satis est.’' “ At tu quantum vis tolle.”

“ Non invisa feres pueris munuscula parvis.”

“ Tam teneor dono, quam si dimittar onustus?

“ Ut libet 3 haec porcis hodie comedenda relinques.”

Prodigus et stultus donat quae spernit et odit;
Haec seges ingratos tulit et feret omnibus annis.
Vir bonus et sapiens dignis ait esse paratus,
Nec tamen ignorat quid distent aera lupinis:
Dignum praestabo me etiam pro laude merentis·
Quodsi me noles usquam discedere, reddes
Forte latus, nigros angusta fronte capillos,
Reddes dulce loqui, reddes ridere decorum, et
Inter vina fugam Cinarae maerere protervae.

10

“ Benigne.”

20

