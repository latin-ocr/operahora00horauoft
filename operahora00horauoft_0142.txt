123

HORA'm FLACCI

Aut ille centum nobilem Cretam urbibus
Ventis iturus non suis,

Exercitatas aut petit Syrtes Noto,
Aut fertur incerto mari.

Oapaciores affer huc, puer, scyphos
Et Ohja vina aut Lesbia.

Vel, quod fluentem nauseam coerceat,
Metire nobis Caecubum:

Curam metumque Caesaris rerum juvat
Dulci Lyaeo solvere.

X.

MALA soluta navis exit alite
Ferens olentem Maevium :

Ut horridis utrumque verberes latus
Auster, memento fluctibus!

Niger rudentes Eurus inverso mari
Fractosque remos differam

Insui-gat Aquilo quantus altis montibus
Frangit trementes ilices ;

Neo sidus atra nocte amicum appareat
Qua tristis Orion cadit ;

Quietiore nec feratur aequore
Quam Graia victorum manus,

Cum Pallas usto vertit iram ab Ilio
In impiam Ajacis ratem!

O quantus instat navitis sudor tuis,
Tibique pallor luteus

Et illa non virilis ejulatio
Preces et aversum ad J ovem,

Ionius udo oum remugiens sinus
Noto carinam ruperit!

Opima quodsi praeda curvo littore
Porrecta mergos juveris,

Libidinosus immolabitur caper
Et agna Tempestatibus.

