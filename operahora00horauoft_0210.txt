196 HORATII FLACCI

Te conjux aliena capit, meretricula Davum:
Peccat uter nostrum cruce dignius? Acris ubi me
Natura intendit, sub clara nuda lucerna
Quaecunque excepit turgentis verbera caudae,
Clunibus aut agitavit equum lasciva supinum,
Dimittit neque famosum neque sollicitum ne
Ditior aut formae melioris meiat eodem.

Tu cum projectis insignibus, annulo equestri
Romanoque habitu, prodis ex judice Dama

Turpis, odoratum caput obscurante lacerna,

Non es quod simulas? Metuens induceris atque
Altercante libidinibus tremis ossa pavore.

Quid refert uri, virgis ferroque necari

Auctoratus eas, an turpi clausus in arca, .
Quo te demisit peccati conscia herilis, ωε
Contractum genibus tangas caput? Estne marito
Matronae peccantis in ambo justa potestas?

In corruptorem vel justior. Illa tamen se

Non habitu mutatve loco, peccatve superne.

Cum te formidet mulier neque credat amanti,
, Ibis sub furcam prudens dominoque furenti

Committes rem omnem et vitam et cum corpore famam. ἐκ
Evasti, credo metues doctusque cavebis:

Quaeres quando iterum paveas iterumque perire

Possis, o toties servus! Quae bellua ruptis, 7⁴
Cum semel effugit, reddit se prava catenis?

Non sum moechus, ais. Neque ego hercule fur ubi vasa
Praetereo sapiens argentea: tolle periclum,

J am vaga prosiliet frenis natura remotis.

Tune mihi dominus, rerum imperiis hominumque

Tot tantisque minor, quem ter vindicta quaterque
Imposita haud unquam misera formidine privet?

 

Adde super dictis quod non levius valeat: nam

Sive vicarius est qui servo paret, uti mos

Vester ait, seu conservus3 tibi quid sum ego? Nempe
Tu mihi qui imperitas ah'i servis miser atque ἓ
Duceris ut nervis alienis mobile lignum.

