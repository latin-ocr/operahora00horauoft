126

HORATH FLACCI

Non ut superbas invidae Karthaginis
Romanus arces ureret,

Intactus aut Britannus ut descenderet
Sacra catenatus via,

Sed ut secundum vota Parthorum sua
Urbs haec periret dextera 2

Neque hic lupis mos nec fuit leonibus
Unquam nisi in dispar feris.

Fui-orne caecus, an rapit vis acrior,
An culpa? Responsum date.

Tacent et albus ora pallor inficit
Montesque perculsae stupent.

Sic est: acerba fata Romanos agunt
Scelusque fraternae necis,

Ut immerentis fluxit in terram Remi
Sacer nepotibus cruor.

VIII.

ROGARE longo putidam te seculo,
Vires quid enervet meas!

Cum sit tibi dens ater et rugis vetus
Frontem senectus exaret,

Hietque turpis inter aridas nates
Podex velut crudae bovis. l

Sed incitat me pectus et mammae putres,
Equina quales ubera,

Venterque mollis et femur tumentibus
Exile suris additum.

Esto beata, funus atque imagines
Ducant triumphales tuum,

Nec sit marita, quae rotundioribus
Onusta baccis ambulet.

Quid, quod libelli Stoici inter sericos
J acere pulvillos amant:

