80

HORATII FLAOCI

Festus in pratis vacat otioso

Cum bove pagus;
Inter audaces lupus errat agnos;
Spargit agrestes tibi silva frondes ;
Gaudet invisam pepulisse fossor
Ter pede terram.

XIX.

QUANTUM distet ab Inacho

Codrus pro patria non timidus mori
Narras, et genus Aeaci

Et pugnata sacro bella¹ sub Ilio:
Quo Chium pretio cadum

Mercemur, quis aquam temperet ignibm,
Quo praebente domum et quota

Pelignis caream frigoribus, taces.

Da lunae propere novae,

Da noctis mediae, da, puer, auguris
Murenae: tribus aut novem

Miscentur cyathis pocula commodis.
Qui Musas amat impares

Ternos ter cyathos attonitus petet
Vates; tres prohibet supra

Rixamm metuens tangere Gratia
Nudis juncta sororibus.

Insanire juvat: cur Berecyntiae
Cessant flamina tibiae ‘l

Cur pendet tacita fistula cum lyra?
Parcentes ego dexteras

Odi: sparge rosas3 audiat invidus
Dementem strepitum Lycus

Et vicina seni non habilis Lyco.

