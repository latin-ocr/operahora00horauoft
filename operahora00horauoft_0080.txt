66

HORA'HI FLACCI

Vis consili expers mole ruit sua:
Vim temperatam di quoque provehunt
In majus3 idem odere vires
Omne nefas animo moventes.
Testis mearum centimanus Gyas
Sententiarum, notus et integrae
Tentator Orion Dianae
Virginea domitus sagitta.
Injecta monstris Terra dolet suis
Maeretque partus fulmine luridum
Missos ad Orcum Í¾ nec peredit
Impositam celer ignis Aetnen,
Incontinentis nec Tityi jecur
Reliquit ales, nequitiae additus
Custos3 amatorem trecentae
Pirithoum cohibent catenae.

V.

OAnLo Tonantem credidimus J ovem
Regnare z praesens divus habebitur
Augustus adjectis Britannis
Imperio gravibusque Persis.
Milesne Crassi conjuge barbara
Turpis maritus vixit et hostium,
Pro curia inversique mores!
Consenuit socerorum in armis
Sub rege Medo Marsus et Apulus,
Anciliorum et nominis et togae
Oblitus aeternaeque Vestae,
Incolumi Jove et urbe Roma?
Hoc caverat mens provida Reguli
Dissentientis conditionibus
Foedis et exemplo trahentis
Perniciem veniens in aevum,

