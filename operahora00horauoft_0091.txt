CARMINUM 111. 15, 16.

Lenit albescens animos capillus
Litium et rixae cupidos protervaeÍ¾

Non ego hoc ferrem calidus juventa
Consule Planco.

XV.

UXOR pauperis Ibyci,

Tandem nequitiae fige modum tuae
Famosisque laboribus:

Maturo propior desine funeri
Inter ludere virgines

Et stellis nebulam spargere candidis.
Non si quid Pholoen satis

Et te, Chlori, dccet : filia rectius
Expugnat juvenum domos,

Pulso Thyias uti concita tympano,
Illam cogit amor Nothi

Lascivae similem ludere capreae :
Te lanae prope nobilem

Tonsae Luceriam, non citharae decent,
Nec flos purpureus rosae

Nec poti vetulam faece tenus cadi.

XVI.

INOLUSAM Danaen turris aenea

Robustaeque fores et vigilum canum

Tristes excubiae munierant satis
Nocturnis ab adulteris,

Si non Acrisium virginis abditae

Custodem pavidum J uppiter et Venus

Risissent, fore enim tutum iter et patens
Converso in pretium deo.

77

