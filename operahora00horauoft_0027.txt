CARMINUM Ι. 11, 12. 13

XI.

TU ne quaesieris, scire nefas, quem mihi, quem tibi
Finem di dederint, Leuconoe, nec Babylonios
Tentat-is numeros. Ut melius quidquid erit pati,
Seu plures hiemes seu tribuit J uppiter ultimam,
Quae nunc oppositis debilitat pumicibus mare
Tyrrhenum. Sepias, vina liques, et spatio brevi
Spem longam reseces. Dum loquimur fugerit invida
Aetas: carpe diem quam minimum credula postero.

XII.

thu virum aut heroa lyra vel acri

Tibia sumis celebrare, Clio,

Quem deum? Cujus recinet jocosa
Nomen imago

Aut in umbrosis Heliconis oris

Aut super Pindo, gelidove in Haemo

Unde vocalem temere insecutae
Orphea silvae

Arte materna rapidos morantem

Fluminum lapsus celeresque ventos,

Blandum et auritas fidibus canoris
Ducere quercus?

Quid prius dicam solitis parentis

Laudibus, qui res hominum ac deorumss

Qui mare ae terras variisque mundum
Temperat horis Ἰ

Unde nil majus generatur ipso,

Nec viget quidquam simile aut secundum ε

Proximos illi tamen occupavit

Pallas honores.

