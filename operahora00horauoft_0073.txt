ΗΟΒΔΤΠ FLACCI CARM. 111. 1.

Dulcem elaborabunt saporem,

Non avium citharaeque cantus
Somnum reducent. Somnus agrestium
Lenis virorum non humiles domos

Fastidit umbrosamque ripam,

Non Zephyris agitata Tempe.
Desidere-ntem quod satis est neque
Tumultuosum sollicitat mare,

Nec saevus Arcturi cadentis

Impetus aut orientis Haedi,

Non verberatae grandine vineae
Fundusque mendax, arbore nunc aquas
culpante nunc torrentia agros

Sidera nunc hiemes iniquas.
Contracta pisces aequora sentiunt
«Iactis in altum molibus ; huc frequens

Caementa demittit redemptor

Cum famulis dominusque terrae
Fastidiosus. Sed Timor et Minae
Scandunt eodem quo dominus, neque

Decedit aerata triremi, et

Post equitem sedet atra Cura.
Quodsi dolentem nec Phrygius lapis
Nec purpurarum sidere clarior

Delenit usus nec Falerna

Vitis Achaemeniumque costum
Gur invidendis postibus et novo
Sublime ritu moliar atrium?

Cur valle permutem Sabina

Divitias operosioresi

59

