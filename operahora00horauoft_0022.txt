HORATII FLACCI

Pallida Mors aequo pulsat pede pauperum tabernas
Regumque turres. Ο beate Sesti,

Vitae summa brevis spem nos vetat inchoare longam.
J am te premet nox fabulaeque Manes

Et domus exilis Plutonia: quo simul meam,
Nec regna vini sortiere talis

N ec tenerum Lycidan mirabere, quo calet juventus
N unc omnis et mox virgines tepebunt.

V.

QUIS multa gracilis te puer in rosa
Perfusus liquidis urget odoribus
Grato, Pyrrha, sub antro?
Oui flavam religas comam
Simplex munditiis? Heu quoties fidem
Mutatosque deos flebit et aspera
Nigris aequora ventis
Emirabitur insolens
Qui nunc te fruitur credulus aurea;

Qui semper vacuam, semper amabilem
Sperat nescius aurae

Fallacis. Miseri quibus
Intentata nites! Me tabula sacer
Votiva paries indicat uvida

Suspendisse potenti

Vestimenta maris deo.

VI.

Scmssmus Vario fortis et hostium

Victor Maeonii carminis alite,

Quam rem cunque ferox navibus aut equis
Miles te duce gesserit:

