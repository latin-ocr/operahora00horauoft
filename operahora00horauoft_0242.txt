228 HORATII FLACCI

Certare.” Eutrapelus cuicunque nocere volebat
Vestimenta dabat pretiosa: beatus enim jam

Cum pulchris tunicis sumet nova consilia et spes,

Dormiet in lucem, scorto postponet honestum
Officium, nummos alienos pascet, ad imum
Thrax erit aut olitoris aget mercede caballum.
Arcanum neque tu scrutaberis illius unquam,
commissumque teges et vino tortus et ira ;
Nec tua laudabis studia aut aliena reprendes,
Nec cum venari volet ille poemata pangas.
Gratia sic fratrum geminorum Amphionis atque
Zethi dissiluit, donec suspecta severo
Conticuit lyra. Fraternis cessisse putatur
Moribus Amphion: tu cede potentis amici
Lenibus imperiis, quotiesque educet in agros
Aetolis onerata plagis jumenta canesque,
Surge et inhumanae senium depone Camenae,
Coenes ut pariter pulmenta laboribus empta ;
Romanis sollemne viris opus, utile famae
Vitaeque et membris, praesertim cum valeas et
Vel cursu superare canem vel viribus aprum
Possis. Adde virilia quod speciosius arma
Non est qui tractet : scis, quo clamore coronae
Proelia sustineas campestria ; denique saevam
Militiam puer et Cantabrica bella tulisti

Sub duce qui templis Parthorum signa refigit
Nunc, et si quid abest Italis adjudicat armis.
Ac, ne te retrahas et inexcusabilis absis,
Quamvis nil extra numerum fecisse modumque
Ouras, interdum nugaris rure paterno ;
Partitur lintres exercitus 3 Actia pugna

Te duce per pueros hostili more refertur3
Adversarius est frater, lacus Hadria, donec
Alterutrum velox Victoria fronde coronet.
Consentire suis studiis qui crediderit te,
Fautor utroque tuum laudabit pollice ludum.
Protinus ut moneam, si quid monitoris eges tu

-¹‘>;

nb·-
ν . -, » m.⁴b*—4.-ev²..uuu. duro-mk* aaut· ‘'-

562

60

