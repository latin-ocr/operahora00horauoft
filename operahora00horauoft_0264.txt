250 HORATH FLACCI

Terra Neptunus classes aquilonibus arcet,

Regis opus, sterilisve diu palus aptaque remis

Vicinas urbes alit et grave sentit aratrum,

Seu cursum mutavit iniquum frugibus amnis

Doctus iter melius, mortalia facta peribunt,

Nedum sermonum stet honos et gratia vivax.

Multa renascentur quae jam cecidere, cadentque 70
Quae nunc sunt in honore vocabula, si volet usus,

Quem penes arbitrium est et jus et norma loquendi.

Res gestae regumque ducumque et tristia bella

Quo scribi possent numero monstravit Homerus.

Versibus impariter junctis querimonia primum,

Post etiam inclusa est voti sententia compos:

Quis tamen exiguos elegos emiserit auctor,

Grammatici certant et adhuc sub judice lis est.
Archilochum proprio rabies armavit iamb03

Hunc socci cepere pedem grandesque cothurni, 80
Alternis aptum sermonibus et populares

Vincentem strepitus et natum rebus agendis.

Musa dedit fidibus divos puerosque deorum

Et pugilem victorem et equum certamine primum

Et juvenum curas et libera vina referre.

Discriptas servare vices operumque colores

Cur ego si nequeo ignoroque poeta salutor?

Cur nescire pudens prave quam discere malo‘l

Versibus exponi tragicis res comica non vult;

Indignatur item privatis ac prope socco 90
Dignis carminibus narrari coena Thyestae.

Singula quaeque locum teneant sortita decenter.

Interdum tamen et vocem comoedia tollit,

Iratusque Chremes tumido delitigat ore;

Et tragicus plerumque dolet sermone pedestri

Telephus et Peleus, cum pauper et exsul uterque

Projicit ampullas et sesquipedalia verba,

Si curat cor spectantis tetigisse querela.

Non satis est pulchra esse poemata3 dulcia sunto

Et quocunque volent animum auditoris agunta 100

