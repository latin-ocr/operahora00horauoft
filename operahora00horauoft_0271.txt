ARS POETICA. 257

Verbaque provisam rem non invita sequentur.

Qui didicit patriae quid debeat et quid amicis,

Quo sit amore parens, quo frater amandus et hospes,
Quod sit conscripti, quod judicis officium, quae

Partes in bellum missi ducis, ille profecto

Reddere personae scit convenientia cuique.

Respicere exemplar vitae morumque jubebo

Doctum imitatorem et vivas hinc ducere voces.

Interdum speciosa locis morataque recte

Fabula nullius veneris, sine pondere et arte, 320
Valdius oblectat populum meliusque moratur

Quam versus inopes rerum nugaeque canorae.

Graiis ingenium, Graiis dedit ore rotundo

Musa loqui, praeter laudem nullius avaris.

Romani pueri longis rationibus assem

Discunt in partes centum diducere. “ Dicat

Filius Albini: Si de quincunce remota est

Uncia„ quid superat? Poteras dixisse? “ Triens.'’ ‘³ Eu!
Rem poteris servare tuam. Redit uncia, quid fit 2”

‘⁴ Semis.” At haec animos aerugo et cura peculi :3:30
Cum semel imbuerit, speramus carmina fingi

Posse linenda cedro et levi servanda cupresso?

Aut prodesse volunt aut delectare poetae,

Aut simul et jucunda et idonea dicere vitae.

Quidquid praecipies esto brevis, ut cito dicta

Percipient animi dociles teneantque fideles ;

Omne supervacuum pleno de pectore manat.

Ficta voluptatis causa sint proxima veris,

Nec quodcunque volet poscat sibi fabula credi,

Neu pransae Lamiae vivum puerum extrahat alvo. 340
Centuriae seniorum agitant expertia frugis,

Celsi praetereunt austera poemata Ramnes z

Omne tulit punctum qui miscuit utile dulci,

⁷ Lectorem delectando pariterque monendo ;

J Hic meret aera liber Sosiis 3 hic et mare transit

g Et longum noto scriptori prorogat aevum.

'3 Sunt delicta tamen quibus ignovisse velimus ;
s

