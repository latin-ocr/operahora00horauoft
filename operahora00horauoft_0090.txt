76

HORATII FLACCI

Te flagrantis atrox hora Caniculae
Nescit tangere, tu frigus amabile
Fessis vomere tauris
Praebes et pecori vago.
Fies nobilium tu quoque fontium,
Me dicente cavis impositam ilicem
Saxis, unde loquaces
Lymphae desiliunt tuae.

XIV.

HERCULIS ritu modo dietus, ο plebs,

Morte venalem petiisse laurum

Caesar Hispana repetit penates
Victor ab ora.

Unico gaudens mulier marito

Prodeat justis operata sacris,

Et soror clari ducis et decorae
Supplice vitta

Virginum matres juvenumque nuper

Sospitum. Vos, o pueri et puellae

J am virum expertae, male ominatis
Parcite verbis.

Hic dies vere mihi festus atras

Eximet curas ; ego nec tumultum

Nec mori per vim metuam tenente
Caesare terras.

I pete unguentum, puer, et coronas

Et cadum Marsi memorem duelli,

Spartacum si qua potuit vagantem
Fallere testa.

Dic et argutae properet Neaerae

Murrheum nodo cohibere crinem3

Si per invisum mora janitorem
Fiet, abito.

