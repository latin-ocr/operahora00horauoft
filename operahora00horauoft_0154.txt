140 HORA'HI FLACOI

“ Quid mi igitur suades? ut vivam Maenius? aut sic
Ut Nomentanus 2” Pergis pugnantia secum
Frontibus adversis componere: non ego avarum
Quum veto te fieri vappam jubeo ac nebulonem.

Est inter Tanain quiddam socerumque Viselli.

Est modus in rebus, sunt certi denique fines,

Quos ultra citraque nequit consistere rectum.

Illuc unde abii redeo, nemo ut avarus

Se probet ac potius laudet diversa sequentes,
Quodque aliena capella gerat distentius uber 111
Tabescat, neque se majori pauperiorum

Turbae comparet, hunc atque hunc superare laboret.
Sic festinanti semper locupletior obstat,

Ut, quum carceribus missos rapit ungula currus,
Instat equis auriga suos vincentibus, illum
Praeteritum temnens extremos inter euntem.

Inde fit ut raro qui se vixisse beatum

Dicat, et exacto contentus tempore vita

Cedat uti conviva satur, reperire queamus.

Jam satis est. N e me Crispini scrinia lippi 12«
Compilasse putes, verbum non amplius addam.

ΙΙ.

ΑΜΒΠΒΑΙΑΒΠΜ collegia, pharmacopolae,

Mendici, mimae, balatrones, hoc genus omne
Maestum ac sollicitum est cantoris morte Tigelli.
Quippe benignus erat. Contra hic, ne prodigus esse
Dicatur metuens, inopi dare nolit amico

Frigus quo duramque famem propellere possit.
Hunc si perconteris avi cur atque parentis
Praeclaram ingrata stringat malus ingluvie rem,
Omnia conductis coemens obsonia nummis,
Sordidus atque animi quod parvi nolit haberi, 1=
Respondet. Laudatur ab his, culpatur ab illis.
Fufidius vappae famam timet ac nebulonis,

Dives agris, dives positis m fenore nummis·

