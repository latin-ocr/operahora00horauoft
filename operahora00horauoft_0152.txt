138 HORATII FLACCI

Sed tamen amoto quaeramus seria ludo.

Ille gravem duro terram qui vertit aratro,

Perfidus hic caup0‚ miles, nautaeque per omne

Audaces mare qui currunt, hac mente laborem 30
Sese ferre, senes ut in otia tuta recedant,

Aiunt, quum sibi sint congesta cibaria: sicut

Parvula, nam exemplo est, magni formica laboris

Ore trahit quodcunque potest atque addit acervo,

Quem struit haud ignara ac non incauta futuri.

Quae, simul inversum contristat Aquarius annum,

Non usquam prorepit et illis utitur ante

Quaesitis sapiens; quum te neque fervidus aestus
Demoveat lucro, neque hiems, ignis, mare, fem,

Nil obstet tibi dum ne sit te ditior alter. 40
Quid juvat immensum te argenti pondus et auri

Furtim defossa timidum deponere terra?

‘⁴ Quod si comminuas vilem redigatur ad assem.”

At ni id fit quid habet pulchri constructus acervus?
Millia frumfflti tua triverit area centum,

Non tuus hoc capiet venter plus ac meus: ut si
Reticulum panis venales inter onusto

Forte vehas humero, nihilo plus accipias quam

Qui nil portarit. Vel dic quid referat intra

Naturae fines viventi, jugera centum an 5⁰
Mille aret? “ At suave est ex magno tollere acervo.”
Dum ex parvo nobis tantundem haurire relinquas,

Cur tua plus laudes cumeris granaria nostris ἵ

Ut tibi si sit opus liquidi non amplius urna,

Vel cyatho, et djeas, “ Magno de flumine malim

Quam ex hoc fonticulo tantundem sumere.” Eo fit
Plenior ut si quos delectet copia justo

Cum ripa simul avulsos ferat Aufidus acer.

At qui tantuli eget quanto est opus is neque limo
Turbatam haurit aquam neque vitam amittit in undis. 60
At bona pars hominum decepta cupidine falso,

“Nil satis est‚” inquit ς “ quia tanti quantum habeas sisl’
Quid facias illi? Jubeas miserum esse libenter

