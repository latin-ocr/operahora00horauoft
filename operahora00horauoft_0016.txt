, H ORATII FLACCI

Est qui nec veteris pocula Massici

Nec partem solido demere de die
Spernit, nunc viridi membra sub arbuto
Stratus, nunc ad aquae lene caput sacrae.
Multos castra juvant et lituo tubae
Permixtus sonitus bellaque matribus
Detestata. Manet sub Jove frigido
Venator tenerae conjugis immemor,

Seu visa est catulis cerva fidelibus,

Seu rupit teretes Marsus aper plagas.

Me doctarum hederae praemia frontium
Dis miscent superis; me gelidum nemus
Nympharumque leves cum Satyris chori
Secernunt populo, si neque tibias
Euterpe cohibet nec Polyhymnia
Lesboum refugit tendere barbiton.

Quod si me lyricis vatibus inseris,
Sublimi feriam sidera vertice.

ΙΙ.

J AM sat-is terris nivis atque dirae

Grandinis misit Pater, et rubente

Dextera sacras jaculatus arces
Terruit Urbem,

Terruit gentes, grave ne rediret

Seoulum Pyrrhae nova monstra questas,

Omne cum Proteus pecus egit altos
Visere montes,

Piscium et summa genus haesit ulmo

Nota quae sedes fuerat columbis,

Et superjecto pavidae natarunt
Aequore damae.

