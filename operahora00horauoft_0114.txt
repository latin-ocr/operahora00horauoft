100

HORATII FLACCI

V.

DIVIS orte bonis, optime Romulae
Custos gentis, abes jam nimium diu;
Maturum reditum pollicitus patrum
Sancto concilio redi.
Lucem redde tuae, dux bone, patriae:
Instar veris enim vultus ubi tuus
Affulsit populo, grassior'y it dies
Et soles melius nitent.
Ut mater juvenem, quem Notus invido
matu Carpathii trans maris aequora
Cunctantem spatio longius annuo
Dulci distinet> a domo,
Votis ominibusque et precibus vocat,
Curvo nec faciem littore demovet:
Sic desideriis ieta fidelibus
Quaerit patria Caesarem.
Tutus bos etenim rura perambulat,
Nutrit rura Ceres almaque Faustitas,
Pacatum volitant per mare navitae,
Oulpari metuit Fides,
Nullis polluitur casta domus stupris,
Mos eh lex maculosum edomuit nefas,
Laudantur simili prole puerperae,
Culpam poena premit comes.
Quis Parthum paveat, quis gelidum Scythen,
Quis Germania quos horrida parturit
Fetus, incolumi Caesare? quis ferae
Bellum curet Hiberiae?
Condit quisque diem collibus in suis
Et vitem viduas ducit ad arborem
Hinc ad vina redit laetus et alteris
Te mensis adhibet deum ;

