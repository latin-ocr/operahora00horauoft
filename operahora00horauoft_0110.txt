HORATH FLACCI

Teque dum procedis, io Triumphe!

Non semel dicemus, io Triumphe!

Civitas omnis dabimusque divis
Thura benignis.

Te decem tauri totidemque vaccae,

Me tener solvet vitulus relicta

Matre qui largis juvenescib herbis
In mea vota,

Fronte curvatos imitatus ignes

Tertium lunae referentis ortum,

Qua nobam duxit niveus videri

Cetera fulvus.

ΙΙΙ.

QUEM tu, Melpomene, semel

N ascentem placido lumine videris,
Illum non labor Isthmius

Clarabii: pugilem, non equus impiger
Curru ducet Achaico

Victorem, neque res bellica Deliis
Ornatam foliis ducem,

Quod regum tumidas contuderit: minas,
ostendet Capitolio:

Sed quae Tibur aquae fertile praefluunt
Et spissae nemorum comae

Fingent Aeolio carmine nobilem.
Romae principis urbium

Dignatur suboles inter amabiles
Vatum ponere me choros,

Et jam dente minus mordeor invido.
O, testudinis aureae

Dulcem quae strepitum, Pieri, temperas,
O mutis quoque piscibus

Donatura cycni, si libeat, sonum,

