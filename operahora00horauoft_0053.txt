CARMINUM Π. 3.

Spiritum, quam si Libyam remotis

Gadibus jungas et uterque Poenus
Serviat uni.

Crescit indulgens sibi dirus hydrops,

Neo sitim pellit nisi causa morbi

Fugerit venis et aquosus albo
Corpore languor.

Redditum Cyri solio Phraaten

Dissidens plebi numero beatorum

Eximit Virtus, populumque falsis
Dedocet uti

Vocibus, regnum et diadema tutum

Deferens uni propriamque laurum

Quisquis ingentes oculo inretorto
Spectat acervos.

ΙΙΙ.

AEQUAM memento rebus in arduis
Servare mentem, non secus in bonis
Ab insolenti temperatam
Laetitia, moriture Delli,
Seu maestus omni tempore vixeris,
Seu te in remoto gramine per dies
Festos reclinatum bearis
Interiore nota Falerni.
Quo pinus ingens albaque populus
Umbram hospitalem consociare amant
Ramisi Quid obliquo laborat
Lympha fugax trepidare rivo ’ἔ
Huc vina et unguenta et nimium breves
Flores amoenae ferre jube rosae,
Dum res et aetas et sororum
Fila trium patiuntur atra.
cedes coemptis saltibus et domo

39

