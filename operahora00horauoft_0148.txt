134

HORA'HI FLACCI

Nos manet Oceanus circumvagus: arva, beata ¹

Petamus arva divites et insulas,

Reddit ubi Cererem tellus inarata quotannis
Et imputata floret usque vinea,

Germinat et nunquam fallentis termes olivae,
Suamque pulla ficus ornat arborem,

Mella cava manant ex ilice, montibus altis
Levis crepante lympha desilit pede.

Illic injussae veniunt ad mulctra capellae,
Refertque tenta grex amicus ubera3

Nec vespertinus circumgemit ursus ovile,
Neque intumescit alta viperis humus.

Pluraque felices mirabimur: ut neque largis
Aquosus Eurus arva radat imbribus,

Pinguia nec siccis urantur semina glebis,
Utrumque rege temperante caelitum. ⁷

Non huc Argoo contendit remige pinus,
Neque impudica Colchis intulit pedem ;

Non huc Sidonii torserunt cornua nautae
Laboriosa nec cohors Ulixei.

Nulla nocent pecori contagia, nullius astri
Gregem aestuosa torret impotentia.

J uppiter illa piae secrevit littora genti,
Ut inquinavit aere tempus aureum ;

Aere, dehinc ferro duravit secula; quorum
Piis secunda vate me datur fuga.

XVII.

J AM jam efficaci do manus scientiae,
Supplex et oro regna per Proserpinae,
Per et Dianae non movenda numina,
Per atque libros carminum valentium
Refixa caelo devocare sidera,

Canidia, parce vocibus tandem saeris
Citumque retro solve, solve turbinem.

