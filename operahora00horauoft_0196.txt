182 HORATH FLACCI

Et furiosus erit ; quem cepit vitrea fama,

Hunc circumtonuit gaudens Bellona cruentis.

Nunc age luxuriam et Nomentanum arripe mecum:
Vincet enim stultos ratio insanire nepotes.

Hic simul accepit patrimoni mille talenta,

Edicit piscator uti, pomarius, auceps,

Unguentarius ac Tusci turba impia vici,

Cum scurris fartor, cum Velabro omne macellum,

Mane domum veniant. Quid tum? Venere frequentes. 2³⁰
Verba facit leno: Quidquid mihi, quidquid et horum
Cuique domi est, id crede tuum et vel nunc pete vel cras.
Accipe quid contra juvenis responderit aequus:

‘ In nive Lucana dormis ocreatus ut aprum

Ooenem ego ; tu pisces hiberno ex aequore verris.

Segnis ego, indignus qui tantum possideam: aufer:

Sume tibi decies; tibi tantumdem ; tibi triplex

Unde uxor media currit de nocte vocata?

Filius Aesopi detractam ex aure Metellae,

Scilicet ut decies solidum absorberet, aceto 240
Diluit insignem baccam: qui sanior ac si

Illud idem in rapidum flumen jaceretve cloacam?

Quinti progenies Arri, par nobile fratrum,

Nequitia et nugis pravorum et amore gemellum,
Luscinias soliti impenso prandere coemptas,

Quorsum abeant? Sanin creta, an carbone notandi?
Aedificare casas, plostello adjungere mures,

Ludere par impar, equitare in arundine longa,

Ἣ quem delectet barbatum amentia verset.

Si puerilius his ratio esse evincet amare, 250
Nec quidquam differre utrumne in pulvere trimus

Quale prius ludas opus, an meretricis amore

Sollicitus plores, quaero faciasne quod olim

Mutatus Polemon? ponas insignia morbi,

Fasciolas, cubital‚ focalia, potus ut ille

Dicitur ex collo furtim carpsisse coronas

Postquam est impransi correptus voce magistri?

Porrigis irato puero cum poma recusat:

