242 HORATII FLACCI

Quid tum profeci mecum facientia jura

Si tamen attentas 2 Quereris super hoc etiam, quod
Exspectata tibi non mittam carmina mendax.

Luculli miles collecta viatica multis

Aerumm‘s, lassus dum noctu stertit, ad assem
Perdiderat ; post hoc vehemens lupus et sibi et hosti
Iratus pariter, jejunis dentibus acer,

Praesidium regale loco dejecit, ut aiunt, 30
Summe munito et multarum divite rerum.

Clarus ob id factum donis ornatur honestis,

Accipit et bis dena super sestertia nummum.

Forte sub hoc tempus castellum evertere praetor
Nescio quod cupiens hortari coepit eundem

Verbis quae timido quoque possent addere mentem:
‘¹ I', bone, quo virtus tua te vocat, i pede fausto,
Grandia laturus meritorum praemia. Quid stas 2 '¹
Post haec ille catus quantumvis rusticus: “ Ibit,
Ibit 00 quo vis qui zonam perdidit,’' inquit. 40
Romae nutriri mihi contigit, atque doceri

Iratus Graiis quantum nocuisset Achilles.

Adjecere bonae paulo plus artis Athenae,

Scilicet ut vellem curvo dignoscere rectum,

Atque inter silvas Academi quaerere verum.

Dura sed emovere loco me tempora grato,

Civilisque rudem belli tulit aestus in arma

Caesaris Augusti non responsura lacertis.

Unde simul primum me dimisere Philippi,

Decisis humilem pennis inopemque paterni 50
Et laris et fundi, paupertas impulit audax,

Ut versus facerem: sed quod non desit habentem
Quae poterunt unquam satis expurgare cicutae,

Ni melius dormire putem quam scribere versus Ἰ
Singula de nobis anni praedantur euntes 3

Eripuere jocos, venerem, convivia, ludum;

Tendunt extorquere poemata3 quid faciam vis ’ὲ
Denique non omnes eadem mirantur amantque z
Carmine tu gaudes, hic delectatur iambis,

