190 HORA'PII FLACCI

Sic tibi Penelope frugi est, quae si semel uno

De sene gustarit tecum partita lucellum,

Ut canis a corio nunquam absterrebitur uncto.

Me sene quod dicam factum est: anus improba Thebis
Ex testamento sic est elata: cadaver*

Unctum oleo largo nudis humeris tulit heres,

Scilicet elabi si posset mortua ; credo
Quod nimium institerat viventi. Cautus adito:

Neu desis operae neve immoderatus abundes.

Difficilem et morosum offendet garrulus ultro ; 9(
Non etiam sileas. Davus sis comicus atque

Stes capite obstipo, multum similis metuenti.

Obsequio grassare ; mone, si increbuit aura,

Cautus uti velut carum caput 3 extrahe turba

Oppositis humeris ; aurem substringe loquaci.
Importunus amat laudari 3 donec Ohe jam!

Ad caelum manibus sublatis dixerit, urge,

Crescentem tumidis infla sermonibus utrem.

Cum te servitio longo curaque levarit,

Et certum vigilans, QUARTAE s1¹r mans Umxrs, 10(
Audieris, HEREs: ‘ Ergo nunc Dama sodalis

Nusquam est? Unde mihi tam fortem tamque fidelem ‘l'
Sparge subinde, et, si paulum potes, illacrimare: est
Gaudia prodentem vultum celare. Sepulcrum
Permissum arbitrio sine sordibus exstrue3 funus
Egregie factum laudet vicinia. Si quis

Forte coheredum senior male tussiet‚ huic tu

Dic, ex parte tua seu fundi sive domus sit

Emptor, gaudentem nummo te addicere. Sed me

Imperiosa trahit Proserpina3 vive valeque.” 111

VI.

Hoc erat in votis: modus agri non ita magnus,
Hortus ubi et tecto vicinus jugis aquae fons
Et paulum silvae super his foret. Auctius atque

