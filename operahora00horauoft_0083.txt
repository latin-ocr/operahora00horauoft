CARMINUM 111. 7.

Sed jussa coram non sine conscio
Surgit marito, seu vocat institor
Seu navis Hispanae magister,
Dedecorum pretiosus emptor.
Non his juventus orta parentibus
Infecit aequor sanguine Punico,
Pyrrhumque et ingentem cecidit

Antiochum Hannibalemque dirum 3

Sed rusticorum mascula militum
Proles, Sabellis docta ligonibus
Versare glebas et severae
Matris ad arbitrium recisos
Portare fustes, sol ubi montium
Mutaret umbras et juga demeret
Bobus fatigatis, amicum
Tempus agens abeunte curru.
Damnosa quid non imminuit dies 2
Aetas parentum pejor avis tulit
Nos nequiores, mox daturos
Progeniem vitiosiorem.

VII.

QUID fies, Asterie, quem tibi candidi
Primo restituent vere Favonii
Thyna meree beatum,

Constantis juvenem fide,
Gygen? Ille Notis actus ad Oricum
Post insana Caprae sidera frigidas

Noctes non sine multis
Insomnis lacrimis agit.
Atqui sollicitae nuntius hospitae,
suspirare Chloen et miseram tuis
Dicens ignibus uri,
Tentat mille vafer modis.

69

