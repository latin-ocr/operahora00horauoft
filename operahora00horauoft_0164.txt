150 HORA'PII FLACCI

Belli ferratos postes portasque refregit'’

Invenias etiam disjecti membra poetae.

Hactenus haec: alias justum sit necne poema,

Nunc illud tantum quaeram, meritone tibi sit
Suspectum genus hoc scribendi. Sulcius acer

Ambulat et Caprius rauci male cumque libellis,

Magnus uterque timor latronibus3 at bene si quis

Et vivat puris manibus contemnat utrumque.

Ut sis tu similis Caeli Birrique latronum,

Non ego sum Capri neque Sulci: cur metuas me? 7
Nulla taberna meos habeat neque pila libellos,

Quis manus insudet vulgi Hermogenisque Tigelli:

Nec recito cuiquam nisi amicis, idque coactus,

Non ubivis coramve quibuslibet. In medio qui

Scripta foro recitent sunt multi quique lavantes:

Suave locus voci resonat conclusus. Inanes

Hoc juvat, haud illud quaerentes, num sine sensu,
Tempore num faciant alieno. “ Laedere gaudes,”
Inquit, “ et hoc studio pravus facis.'’ Unde petitum
Hoc in me jacis 2 Est auctor quis denique eorum Ε
Vixi cum quibus? Absentem qui rodit amicum ;

Qui non defendit alio culpante ; solutos

Qui captat risus hominum famamque dicacis;

Fingere qui non visa potest ; commissa tacere

Qui nequit; hic niger est, hunc tu, Romane, caveto.
Saepe tribus lectis videas coenare quaternos,

E quibus unus amet quavis adspergere cunctos

Praeter eum qui praebet aquam; post hunc quoque potu
Condita cum verax aperit praecordia Liber.

Hic tibi comis et urbanus liberque videtur, ξ
Infesto nigris. Ego si risi quod ineptus

Pastillos Rufillus olet, Gargonius hircum,

Lividus et mordax videor tibi 2 Mentio si qua

De Capitolini furtis injecta Petilli

Te coram fuerit, defendas ut tuus est mos:

“ Me Capitolinus convictore usus amicoque

A puero est, causaque mea permulta rogatus

