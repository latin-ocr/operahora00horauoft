ARMINUM ΙΙ. 20.

XX.

NON usitata nec tenui ferar
Penna biformis per liquidum aesshera
Vates, neque in terris morabor
Longius, invidiaque major
Urbes relinquam. Non ego, pauperum
Sanguis parentum, non ego quem vocas,
Dilecta Maecenas, obibo
N ec Stygia cohibebor unda.
J am jam residunt cruribus asperae
Pelles, et album mu‘cor in alitem
Superne, nascunturque leves
Per digitos humerosque plumae.
Jam Daedaleo ocior Icaro
Visam gementis littora Bospori
Syrtesque Gaetulas canorus
Ales Hyperboreosque campos.
Me Colchus et qui dissimulat metum
Marsae cohortis Dacus et ultimi
N oscent Geloni, me peritus
Discet Hiber Rhodanique potor.
Absint inani funere neniae
Luctusque turpes et querimoniae;
Compesce clamorem ac sepulcri
Mitte supervacuos honores.

