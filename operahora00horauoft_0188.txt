174 HORATII FLACOI

“ N on ego‚” narrantem, “ temere edi luce profesta
Quidquam praeter olus fumosae cum pede pernae.

Ac mihi seu longum post tempus venerat hospes,

Sive operum vacuo gratus conviva per imbrem

Vicinus, bene erat non piscibus urbe petitis, Π(
Sed pullo atque haedo; tum pensilis uva secundas

Et nux ornabat mensas cum duplice ficu.

Post 1100 ludus erat culpa potare magistra,

Ac venerata Ceres ita culmo surgeret alto,

Explicuit vino contractae seria frontis.

Saeviat atque novos moveat Fortuna tumultus,

Quantum hinc imminuet? Quanto aut ego parcius aut vos
O pueri, nituistis ut huc novus incola venit?

Nam propriae telluris herum natura neque illum

Nec me nec quemquam statuit: nos expulit ille3 1⁸(-
Illum aut nequities aut vafri inscitia juris,

Postremum expellet certe vivacior heres.

Nunc ager Umbreni sub nomine, nuper Ofellae

Dictus, erit nulli proprius, sed cedet in usum

Nunc mihi nunc alii. Quocirca vivite fortes

Fortiaque adversis opponite pectora rebus.'’

ΙΙΙ.

“ch raro scribis, ut toto non quater anno

Membranam poscas, scriptorum quaeque retexens,
Iratus tibi quod vini somnique benignus

Nil dignum sermone canas. Quid fiet? At ipsis
Saturnalibus huc fugisti. Sobrius ergo

Dic aliquid dignum promissis: incipe. Nil est:
Culpantur frustra calami, immeritusque laborat A

Iratis natus paries dis atque poetis.

Atqui vultus erat multa et praeclara minantis

Si vacuum tepido cepisset villula. tecto. 1·

