ες

HORATII FLAccl

Sed vides quanto trepidet tumultu

Pronus Orion. Ego quid sit ater

Hadriae novi sinus et quid albus
Peocet Iapyx.

Hostium uxores puerique caecos

Sentiant motus orientis Austri et

Aequoris nigri fremitum et trementes
Verbere ripas.

Sic et Europe niveum doloso

Credidit tauro latus et scatentem

Bellujs pontum mediasque fraudes
Palluit audax.

Nuper in pratis studiosa florum et

Debitae Nymphis opifex coronae

Nocte sublustri nihil astra praeter
Vidit et undas.

Quae simul centum tetigit potentem

Oppidis Creten : Pater, o relictum

Filiae nomen pietasque, dixit,
Victa furore!

Unde quo veni? Levis una mors est

Virginum culpae. Vigilansne ploro

Turpe commissum, an vitiis carentem
Ludit imago

Vana quae porta fugiens eburna

Somnium ducit? Meliusne fluctus

Ire per longos fuit an recentes
Carpere flores 2

Si quis infamem mihi nuno juvencum

Dedat iratae lacerare ferro et

Frangere enitar modo multum amati
Cornua monstri.

Impudens liqui patrios Penates,

Impudens Orcum moror. Ο deorum

. Si quis haee audis, utinam inter errem

Nuda leones Ξ

