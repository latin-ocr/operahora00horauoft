136

EPODON LIBER, 17.

Et tu, potes nam, solve me dementia,

O nec paternis obsoleta sordibus,

Neque in sepulcris pauperum prudens anus
Novendiales dissipare pulveres.

Tibi hospitale pectus et purae manUS,
Tuusque venter Pactumeius, et tuo

Cruore rubros obstetrix pannos lavit,
Utcunque fortis exsilis puerpera.

Quid obseratis auribus fundis preces?
Non saxa nudis surdiora navitis
Neptunus alto tundit hibernus salo.
Inultus ut tu riseris Cotyttia
Vulgata, sacrum liberi Cupidinis,

Et Esquilini pontifex venefici

Impune ut Urbem nomine impleris meo!
Quid proderat ditasse Pelignas anus,
Velociusve miscuisse toxicum?

Sed tardiora fata te votis manent:
Ingrata misero vita ducenda est in hoc
Novis ut usque suppetas laboribus.
Optat quietem Pelopis infidi pater,
Egens benignae Tantalus semper dapis,
Optat Prometheus obligatus aliti,

Optat supremo collocare Sisyphus

In monte saxum3 sed vetant leges J ovis.
Voles modo altis desilire turribus,

Modo ense pectus Norico recludere,
Frustraque vincla gutturi nectes tuo
Fastidiosa tristis aegrimonia.

Vectabor humeris tunc ego inimicis eques,
Meaeque terra cedet insolentiae.

An quae movere cereas imagines,

Ut ipse nosti curiosus, et polo

Deripere lunam vocibus possim meis,
Possim crematos excitare mortuos
Desiderique temperare pocula,

Plorem artis in te nil agentis exitus?

