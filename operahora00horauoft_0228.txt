214 HORATII FLACCI

Occupat et salvere jubet prior. Ille Philippo ¹

Excusare laborem et mercenaria vincla,

Quod non mane domum venisset, denique quod non
Providisset eum. ‘⁴ Sic ignovisse putato

Me tibi si coenas hodie mecum.'' “ Ut libet? “Ergo ’70
Post nonam venies ; nunc i, rem strenuus auge.”

Ut ventum ad coenam est, dicenda tacenda loeutus
Tandem dormitum dimittitur. Hic ubi saepe

Occultum visus decurrere piscis ad hamum

Mane cliens et jam certus conviva, jubetur

Rura suburbana indictis comes ire Latinis.

Impositus mannis arvum caelumque Sabinum

Non cessat laudare. Videt ridetque Philippus,

Et sibi dum requiem, dum risus undique quaerit,

Dum septem donat sestertia, mutua septem 80
Promittit, persuadet uti mercetur agellum.

Mereatur. Ne te longis ambagibus ultra

Quam satis est morer, ex nitido fit rusticus atque

Sulcos et vineta crepat mera ; praeparat ulmos
Immoritur studiis et amore senescit habendi.

 

Verum ubi oves furto, morbo periere capellae,

Spem mentita seges, bos est enectus arando,

Offensus damnis media de nocte caballum

Arripit iratusque Philippi tendit ad aedes.

Quem simul adspexit scabrum intonsumque Philippus, 90
“ Durus,'' ait, “ Voltei, nimis attentusque videris

Esse mihi? “Pol me miserum, patrone, vocares,

