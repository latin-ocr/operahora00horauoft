218 HORATII FLACCI 'V'

An Lebedum laudas odio maris atque viarum ’ἒ

Scis Lebedus quid sit ; Gabiis desertior atque

Fidenis vicus ; tamen illic vivere vellem,

Oblitusque meorum obliviscendus et illis

Neptunum procul e terra spectare furentem. 10
Sed neque qui Capua Romam petit imbre lutoque
Adspersus volet in caupona vivere 3 nec qui

Frigus collegit furnos et balnea laudat

Ut fortunatam plene praestantia vitam.

Nec si te validus jactaverit Auster in alto,

Idcirco navem trans Aegaeum mare vendas.

Incolumi Rhodos et Mytilene pulchra facit quod

Paenula solstitio, campestre nivalibus auris,

Per brumam Tiberis, Sextili mense caminus.

Dum licet ac vultum servat Fortuna benignum, 20
Romae laudetur Samos et Chios et Rhodos absens.

Tu quamcunque deus tibi fortunaverit horam

Grata sume manu, neu dulcia differ in annum,

Ut quocunque loco fueris vixisse libenter

Te dicas ; nam si ratio et prudentia curas,

Non locus effusi late maris arbiter aufert,

Caelum non animum mutant qui trans mare currunt.
Strenua nos exercet inertia: navibus atque

Quadrigis petimus bene vivere. Quod petis hic est,

Est Ulubris, animus si te non deficit aequus. 30

XII.

FRUG'HBUS Agrippae Siculis quos colligis, Ioci,
Si recte frueris non est ut copia major

Ab Jove donari possit tibi. Tolle querelas ς
Pauper enim non est cui rerum suppetit usus.
Si ventri bene, si lateri est pedibusque tuis, nil
Divitiae poterunt regales addere majus.

Si forte in medio positorum abstemius herbis

