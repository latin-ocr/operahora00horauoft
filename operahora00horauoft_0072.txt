 

 

Q. HORATII FLACCI

CARMINUM

LIBER III.

Ι.

ODI profanum vulgus et arce0;
Favete linguis: carmina non prius
Audita Musarum sacerdos
Virginibus puerisque canto.
Regum timendorum in proprios greges,
Reges in ipsos imperium est J ovis
Clari Giganteo triumpho,
Cuncta supercilio moventis.
Est ut viro vir latius ordinet
Arbusta sulcis, hic generosior
Descendat in Campum pessitor,
Moribus hic meliorque fama
Contendat, illi turba clientium
Sit major: aequa lege Necessitas
Sortitur insignes ei: imos;
Omne capax movet urna nomen.
Districtus ensis cui super impia
Cervice pendet non Siculae dapes

