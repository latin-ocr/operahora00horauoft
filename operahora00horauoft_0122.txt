108

HORATII FLACCI

Nardi parvus onyx eliciet cadum

Qui nunc Sulpiciis accubat horreis,

Spes donare novas largus amaraque
Curarum eluere efficax.

Ad quae si properas gaudia, cum tua

Velox merce veni: non ego te meis

Immunem meditor tingere poculis,
Plena dives ut in domo.

Verum pone moras et studium lucri,

Nigrorumque memor, dum licet, ignium

Misce stultitiam consiliis brevem:
Dulce est desipere in loco.

XIII.

AUDIVERE, Lyce, di mea vota, di
Audivere, Lyce: fis anus, et tamen
Vis formosa videri
Ludjsque et bibis impudens
Et cantu tremulo pota Cupidinem
Lentum sollicitas. Ille virentis et
Doctae psallere Chiae
Pulchris excubat in genis.
Importunus enim transvolat aridas
Quercus, et refugit te quia luridi
Dentes, te quia rugae
Turpant et capitis nives.
N ec Coae referunt jam tibi purpurae
Nec clari lapides tempora, quae semel
Notis condita fastis
Inclusit volucris dies.
Quo fugit venus, heu, quove color? decens
Quo motus? quid habes illius, illius,
Quae spirabat amores,
Quae me surpuerat mihi,

