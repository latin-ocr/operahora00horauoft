112

HORATII FLAOCI

Per quas Latinum nomen et Italae
Orevere vires famaque et imperi
Porrecta majestas ad ortus
Solis ab Hesperio cubili.
Custode rerum Caesare non furor
Civilis aut vis exiget otium,
Non ira quae procudit enses
Et miseras inimicat urbes.
Non qui profundum Danubium bibunt
Edicta rumpent J ulia, non Getae,
Non Seres infidive Persae,
Non Tanain prope fiumen orti.

Nosque et profestis lucibus et sacris '

Inter jocosi munera Liberi
Cum prole matronisque nostris,
Rite deos prius apprecati,
Virtute functos more patrum duces
Lydis remixto carmine tibiis
Trojamque et Anchi-en et almae

Progeniem Veneris canemus.

 

